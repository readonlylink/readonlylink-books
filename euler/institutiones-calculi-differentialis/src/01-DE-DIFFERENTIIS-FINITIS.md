---
title: DE DIFFERENTIIS FINITIS
subtitle: CAPUT I
---

## 1

Ex iis, quae in libro superiori de quantitatibus variabilibus atque
functionibus sunt exposita, perspicuum est, prout quantitas
variabilis actu variatur, ita omnes eius functiones variationem
pati. Sic, si quantitas variabilis x capiat incrementum ω, ita ut
pro x scribatur x + ω, omnes functiones ipsius x,
cuiusmodi sunt xx, x^3, (a + x) / (xx + aa), alios induent valores:
scilicet abibit in xx + 2xω + ωω,
x^3 abibit x^3 + 3xxω + 3xωω + ω^3
et (a + x) / (xx + aa) transmutabitur in (a + x + ω) / (aa + xx + 2xω + ωω).
Huiusmodi ergo alteratio semper orietur, nisi functio speciem tantum
quantitatis variabilis mentiatur, revera autem sit quantitas constans,
veluti x^0; quo casu talis functio invariata manet, utcunque quantitas
x immutetur.

## 2

Quae cum sint satis exposita,
propius accedamus ad eas functionum affectiones,
quibus universa analysis infinitorum innititur.
Sit igitur y functio quaecunque quantitatis variabilis x,
pro qua successive valores in arithmetica progressione procedentes substituantur,
scilicet x, x + ω, x + 2ω, x + 3ω, x + 4ω, etc.,
ac denotet y^I valorem, quem functio y induit,
si ni ea loco x substituantur x + ω;
simili modo sit y^II is ipsius y valor,
si loco x scribatur x + 2ω,
parique ratione denotent y^III, y^IV, y^V, etc.
valores ipsius y, qui emergunt, dum loco x ponuntur
x + 3ω, x + 4ω, x + 5ω, etc,
ita ut isti diversi valores ipsarum x
et y sequenti modo sibi respondeant:

| x | x + ω | x + 2ω | x + 3ω | x + 4ω | x + 5ω | etc. |
|---|-------|--------|--------|--------|--------|------|
| y | y^I   | y^II   | y^III  | y^IV   | y^V    | etc. |

## 3

Quemadmodum series arithmetica
x, x + ω, x + 2ω, etc.
in infinitum continuari potest,
ita series ex functione y orta
y, y^I, y^II, etc.

TODO
